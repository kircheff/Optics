6. Обяснение на опита на Юнг
Нека обясним резултата от опита на Юнг с помощта на принципа на Хюйнгенс, като по този 
начин и ще обясним явлението интерференция на светлината. Съгласно с принципа на 
Хюйнгенс  точка S0 от първия процеп, до която достига фронтът на падащата върху процепа 
вълна, става източник на вторични сферични вълни. Тези вълни достигат до процепите във 
втория екран и точките S1 и S2 стават източници на нови вторични вълни. Тъй като източниците 
S1 и S2 са точки от един и същи вълнов фронт /лежат върху окръжност с център точка S0/, те 
излъчват съгласувано: всеки път, когато до тях достигне вълнов фронт от източника S0, те 
едновременно излъчват фронтове на вторични сферични вълни. Затова фронтовете 
/гребените/ на светлинните вълни от източниците S1 и S2 винаги се пресичат в едни и същи 
области, в които двете вълни взаимно се усилват и се наблюдават интерференчни максимуми – 
светли ивици.

