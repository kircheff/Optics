1. Интерференция на светлината
Интерференция на светлината – явление, при което в резултат на наслагването на две или 
повече едновременно разпространяващи се светлинни вълни в едно и също пространсво се 
получава увеличаване на амплитудата на резултантната светлинна вълна в едни области и 
намаляване на амплитудата в други области от това пространство. Интерференция може да се 
наблюдава само при наслагването на кохерентни светлинни вълни /вълни с еднакви честоти/. 
Източници, които излъчват светлина съгласувано и с еднаква честота на вълните, се наричан 
кохерентни източници, а светлината – кохерентна.  Два точкови, идеално монохроматични 
източника на светлина с една и съща честота ν винаги са кохерентни.

