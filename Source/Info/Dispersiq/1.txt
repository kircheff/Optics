1. Що е Дисперсия?
Във вакуум всички светлинни вълни се разпространяват с еднаква скорост c. В прозрачна среда 
обаче скоростта на светлината u зависи от дължината на вълната: по-късите вълни се 
разпространяват с по-малка скорост. Например в стъкло скоростта на виолетовата светлина е с 
около 1% по-малка от скоростта на червената светлина, която има по-голяма дължина на 
вълната. Следователно показателят на пречупване n=c/u също има различни стойности за 
различните дължини на вълната: n намалява с увеличаването на дължината на вълната във 
вакуум λo. Зависимостта на показателя на пречупване от дължината на вълната n(λo) се нарича 
дисперсия. В съвремието под дисперсия в по-широк смисъл се разбират цял кръг явления 
свързани с разлагането на светлината в спектър.

