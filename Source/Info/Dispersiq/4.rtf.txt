4. Небесна дъга
На дисперсията на светлината се дължи едно от най-красивите природни явления – небесната 
дъга. Когато бялата слънчева светлина се пресича от дъждовни капки, част от лъчите се 
пречупват и отразяват от капките. Както при призмата първото пречупване (при влизането в 
капката) разделя лъчите по цветове. Второто пречупване (при излизане от капката) увеличава 
разделянето. Когато се наблюдава дъга, в окото на човек попада светлина, пречупена от много 
такива капки. Тъй като червената светлина се пречупва най-слабо, в окото попада червена 
светлина от капки, които с разположени по-високо на небосвода. Виолетовата светлина се 
пречупва най-силно, затова в окото попада виолетова светлина от капки, които са по-ниско. 
Между тях са разположени капките, от които до окото пристига светлината от другите цветове 
на дъгата – оранжев, жълт, зелен и син.

