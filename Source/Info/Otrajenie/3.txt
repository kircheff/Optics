3. Разглеждаме система с източник на светлина, поставен във вода. На границата вода- въздух се наблюдават явленията отражение и пречупване: част от светлината преминава във въздуха, а останалата част се отразява от границата. Пречупените лъчи се отдалечават от перпендикуляра към разделителната повърхност на двете среди, защото въздухът има по- малък показател на пречупване от водата (n2 < n1). При определен ъгъл на падане α1ГР, наречен граничен ъгъл, ъгълът на пречупване става (α2 = 90градуса)- пречупеният лъч се плъзга по разделителната повъхност. Когато ъгълът на падане α1 е по- голям от граничния ъгъл светлината изцяло се отразява от границата и не прониква във въздуха. Явлението, при което светлината се разпространява в среда с показатерл на пречупване n1 и изцяло се отразява от границата с друга среда с по- малък показател на пречупване n2, се нарича пълно вътрешно отражение. 
Пълното вътрешно отражение от призми се използва в биноклите, перископите и други оптични прибори за промяна посоката на разпространение на светлината.

