2. Дифракция от преграда
Нека успореден сноп монохроматична светлина пада перпендикулярно върху праволинейния 
ръб на непрозрачна пластина. Съгласно със закона за праволинейното разпространение на 
светлината върху поставения зад пластината екран трябва да се образува сянка с ясно очертана 
граница. Внимателно наблюдение обаче показва, че тази граница не е рязка. Малка част от 
светлината прониква и в геометричната сянка, а областта извън сянката съдържа редуващи се 
тесни светли и тъмни участъци, наречени дифракционни ивици.
Получената дифракционна картина може да се обясни с помощта на принципа на Хюйгенс-
Френел: Всички точки около праволинейния ръб на пластинката лежат върху един и същ 
вълнов фронт на падащата вълна и стават източници на вторични кохерентни вълни. Тези 
вълни интерферират помежду си и в участъците на екрана, в които ке изпълнява условието за 
интерференчен максимум, се наблюдават светли ивици. Светлите ивици са разделени от тъмни 
участъци – областите, в които вторичните вълни взаимно се гасят.

